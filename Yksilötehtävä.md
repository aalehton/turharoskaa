# Git+GITHUB yksilötehtävä, ryhmätyön reflektointi
Aale Lehtoniemi

### Lyhyttä yhteenvetoa ryhmätyöstä
Teimme Tietojärjestelmät, käyttöjärjestelmät ja verkot -kurssilla ryhmätyön, jossa esittelimme pelisuunnitteluun erikoistunutta kuuden hengen yritystä. Työhön kuului esitellä yrityksen liiketoiminnan kuvaus, eli mitä yritys tarkalleen ottaen tekee, sekä esitellä myös siihen liittyviä välttämättömiä hankintoja, kuten pc-laitteisto, työtilan kalusteita ja budjettia ylipäätään. 

### Mitä itse tein ryhmätyössä
Itse tein ryhmätyössä ennen kaikkea pc-laitteistoon liittyvää työtä, eli selvitin, mitä keskusyksiköitä henkilökunnan pc-laitteistoihin tulisi, sekä myös sopivat näytöt, ja kirjasin ne ylös. Lisäksi kirjoitin myös yleisiä perusteluita siihen, mitä kaikkea yritys tarvitsee ja miksi tietyille asioille ylipäätään on tarvetta (esim. miksi yrityksemme tarvitsee vähintään keskiraskaaseen pelaamiseen suunnatut keskusyksiköt ja että miksi kaikille työntekijöille tulee kahdet näytöt).

Edellä mainittujen lisäksi korjasin hieman toolchainia, eli korjasin kirjoitusvirheitä, ja muokkasin myös vähän tietoja, kuten CI-ohjelmisto Hudsonin nykytilanteesta. Lisäksi tietysti kirjoitin ylös duuniseurantaan ne kerrat, kun tein isompia muutoksia.

### Tärkeimmät asiat, jotka olen oppinut
Opin ryhmätyöstä melko paljon. Esimerkiksi CI oli minulle täysin tuntematon käsite ennen tätä ryhmätyötä. Lisäksi ryhmätyötä tehdessä opin tärkeät GIT-komennot, kuten Git Pull, git commit jne, sillä ennen tätä ryhmätyötä ne eivät tahtoneet jäädä mieleen. Tässä työssä niiden osaaminen oli kuitenkin välttämätöntä. Lisäksi opin myös hieman Bracketsin käyttöä, vaikka olenkin ohjelmistoa käyttänyt ennenkin. Opin myös C# liittyen aika paljon, kuten sen käyttökohteista ja samankaltaisuudesta Javan kanssa.

### Omat tunnelmat ryhmästä
Mielestäni ryhmä onnistui oikein hyvin työssä, ja ryhmässä toimiminen oli ihan mukavaa. Itse olen hidas kirjoittaja, jonka vuoksi välillä tuntui, etten pysy muiden perässä. Tämä on kieltämättä ollut ennenkin itselleni haastava asia. Ryhmäläiset olivat kyllä auttavia ja pidimme koko ryhmätyön ajan hyvin yhteyttä, joten edellä mainittu hidas kirjoittaminen osoittautui kuitenkin ylitsepäästäväksi haasteeksi. Hyvää ryhmässä olikin hyvä yhteydenpito, auttavat ryhmäläiset sekä myös ryhmäläisten kiinnostus käsiteltävää aihetta kohtaan.
Yleisesti ottaen olen tyytyväinen tässä ryhmässä työskentelyyn